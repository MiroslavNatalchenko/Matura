Neon cyfrowy
Pewna firma przygotowuje wyświetlanie napisów złożonych z wielkich liter alfabetu angielskiego. Na początku napis jest pusty (nie zawiera liter). W pliku instrukcje.txt podanych jest 2000 instrukcji, które wykonuje automat do generowania napisu. Każda z instrukcji składa się z polecenia, spacji oraz pojedynczego znaku. Polecenia są czterech rodzajów:

DOPISZ litera - oznacza, że na końcu napisu trzeba dopisać pojedynczą literę;
ZMIEN litera - oznacza, że ostatnią literę aktualnego napisu należy zmienić na podaną literę (możesz założyć, że napis jest niepusty);
USUN 1 – oznacza, że należy usunąć ostatnią literę aktualnego napisu (możesz założyć, że napis jest niepusty); 
PRZESUN litera – oznacza, że pierwsze od lewej wystąpienie podanej litery w napisie należy zamienić na następną literę w alfabecie (jeśli litera to A, to należy zamienić na B, jeśli B, to na C itd.) Literę Z należy zamienić na A. Jeśli litera nie występuje w napisie, nie należy nic robić.

Przykład:
Dany jest następujący ciąg instrukcji:
DOPISZ A
DOPISZ B
DOPISZ C
USUN 1
DOPISZ D
ZMIEN B
DOPISZ E
PRZESUN B
Po wykonaniu pierwszych trzech instrukcji napis będzie miał postać ABC, potem AB, ABD, ABB, ABBE, wreszcie ostatnia instrukcja zamieni pierwsze B na C, więc ostatecznie powstały napis to ACBE. 

Napisz program (lub kilka programów), który(-e) znajdzie(-dą) odpowiedzi na poniższe pytania. Każdą odpowiedź zapisz w pliku wyniki4.txt i poprzedź ją numerem oznaczającym zadanie. 
Do dyspozycji masz również plik przyklad.txt, w którym znajduje się tylko 20 instrukcji – odpowiedzi dla tego pliku podane są w treściach zadań, możesz więc sprawdzać na nim działanie swojego programu. Pamiętaj, że Twój program musi ostatecznie działać dla 2000 instrukcji.
Zadanie 1.1.
Oblicz całkowitą długość napisu po wykonaniu wszystkich instrukcji z pliku instrukcje.txt.

Dla pliku przyklad.txt długością napisu jest liczba 10.
ODPOWIEDŹ:
Rozwiązanie
517
SCHEMAT PUNKTACJI
2 pkt – za poprawną odpowiedź.
1 pkt – przypadku policzenia tylko wszystkich instrukcji DOPISZ bez instrukcji USUN (563).
0 pkt – za odpowiedź niepoprawną albo za brak odpowiedzi.
Moją odpowiedź oceniam na
0 p 1 p 2 p
Zadanie 1.2.
Znajdź najdłuższy ciąg występujących kolejno po sobie instrukcji tego samego rodzaju. Jako odpowiedź podaj rodzaj instrukcji oraz długość tego ciągu. Istnieje tylko jeden taki ciąg. 

Dla pliku przyklad.txt odpowiedzią jest: rodzaj instrukcji – DOPISZ, długość ciągu – 5.
ODPOWIEDŹ:
Rozwiązanie
ZMIEN 7
SCHEMAT PUNKTACJI
2 pkt – za poprawną odpowiedź, w tym:
1 pkt – za nazwę polecenia,
1 pkt – za długość ciągu.
0 pkt – za odpowiedź niepoprawną albo za brak odpowiedzi.
Moją odpowiedź oceniam na
0 p 1 p 2 p
Zadanie 1.3.
Oblicz, która litera jest najczęściej dopisywana (najczęściej występuje w instrukcji DOPISZ).
Podaj tę literę oraz ile razy jest dopisywana. Istnieje tylko jedna taka litera.

Dla pliku przyklad.txt odpowiedzią jest litera U, dopisywana 3 razy.
ODPOWIEDŹ:
Rozwiązanie
Z 37
SCHEMAT PUNKTACJI
3 pkt – za poprawną odpowiedź, w tym:
2 pkt – za poprawną liczbę, w przypadku podania liczby 36 lub 38 – 1 pkt,
1 pkt – za poprawną literę.
0 pkt – za odpowiedź niepoprawną albo za brak odpowiedzi.
Moją odpowiedź oceniam na
0 p 1 p 2 p 3 p
Zadanie 1.4.
Podaj napis, który powstanie po wykonaniu wszystkich instrukcji z pliku instrukcje.txt.

Dla pliku przyklad.txt wynikiem jest napis ALANTURING.
ODPOWIEDŹ:
Poprawne rozwiązanie POZNIEJMOWIONOZECZLOWIEKTENNADSZEDLODPOLNOCYODBRAMYPOWROZNIC ZEJSZEDLPIESZOAOBJUCZONEGOKONIAPROWADZILZAUZDEBYLOPOZNEPOPOLUD NIEIKRAMYPOWROZNIKOWIRYMARZYBYLYJUZZAMKNIETEAULICZKAPUSTABYLOCIE PLOACZLOWIEKTENMIALNASOBIECZARNYPLASZCZNARZUCONYNARAMIONAZWRA CALUWAGEZATRZYMALSIEPRZEDGOSPODASTARYNARAKORTPOSTALCHWILEPOSL UCHALGWARUGLOSOWGOSPODAJAKZWYKLEOTEJPORZEBYLAPELNALUDZINIEZNA JOMYNIEWSZEDLDOSTAREGONARAKORTUPOCIAGNALKONIADALEJWDOLULICZKIT AMBYLADRUGAKARCZMAMNIEJSZANAZYWALASIEPODLISEMTUBYLOPUSTOKARCZ MANIEMIALANAJLEPSZEJSLAWY

[początek opowiadania “Wiedźmin” A.Sapkowskiego]
SCHEMAT PUNKTACJI
4 pkt – za poprawną odpowiedź.
3 pkt – za odpowiedź wynikającą z przesuwania wszystkich wystąpień podanej litery, a nie tylko jej pierwszego wystąpienia.
2 pkt – za odpowiedź wynikającą z poprawnego działania tylko trzech instrukcji.
1 pkt – za odpowiedź wynikającą z poprawnego działania tylko dwóch instrukcji (np. DOPISZ oraz ZMIEN).
0 pkt – za odpowiedź niepoprawną (inną wyżej wymienione) albo za brak odpowiedzi.
Moją odpowiedź oceniam na
0 p 1 p 2 p 3 p 4 p
